# Luchtbukskogel

## Advies

Alvorens advies te geven hebben we de RÃ¶ntgen-opnamen in detail bekeken en
geconstateerd dat het kogeltje een karakteristieke diabolo vorm heeft.
<br>
Bij een uitgebreide gang langs internet leveranciers van luchtbuks ammunitie
vonden we alleen maar diabolo-vormige kogeltjes die van lood zijn gemaakt.
Kogeltjes die niet van lood zijn hadden allemaal een andere vorm (bijvoorbeeld:
kogeltjes bedoeld voor de schiettent op de kermis kunnen van staal zijn met koper coating, maar die zijn rond van vorm).

<br>
<br>
Hieronder volgt het advies dat wij aan het aanvragende ziekenhuis hebben
gegeven:

```
Voor het formele gedeelte: wij kunnen alleen advies geven, uiteindelijk
besluit een radioloog of iemand wel of niet gescand kan worden in de
MRI-scanner.

Wij denken het volgende:

1. Het kogeltje ziet er uit als een luchtbukskogeltje (typische diabolo).
2. Het materiaal is onbekend, maar is zeer waarschijnlijk voor het grootste
   gedeelte lood.
3. Het kogeltje zit er al geruime tijd (meer dan 20 jaar werd gezegd) en
   zal ingekapseld zijn.

   Het kogeltje zit op een lokatie die in de buurt van een intercostale
   vene, arterie en zenuw is. Wij verwachten geen opwarming door RF van of
   rond het kogeltje op 1.5T en 3.0T.  Het kogeltje is klein, goed
   ingekapseld en is (zeer waarschijnlijk) niet ferromagnetisch dus wij
   verwachten niet dat er krachten op het kogeltje gaan werken door
   aantrekking of door bewegen in het magnetisch veld die het kogeltje van
   zijn plaats gaan brengen. Het kogeltje zal wel een artefact geven op de
   scan maar dit zal (afhankelijk van de sequentie uiteraard) zeer lokaal
   zijn.


   Wij zien geen bezwaar om deze persoon te scannen in de MRI voor
   wetenschappelijk onderzoek.
```
